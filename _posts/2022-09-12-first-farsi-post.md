---
title: "اولین پست من!"
header:
  image: https://upload.wikimedia.org/wikipedia/commons/a/a4/Socrates_Louvre.jpg
  caption: "Photo credit: [Wikipedia](https://commons.wikimedia.org/wiki/File:Socrates_Louvre.jpg?uselang=fa)"
categories:
  - article
tags:
  - فارسی
  - معرفی
toc: true
toc_sticky: true
---

## [سقراط](https://fa.wikipedia.org/wiki/%D8%B3%D9%82%D8%B1%D8%A7%D8%B7)

| نام در زمان | تولد                    | زادهٔ      | درگذشت           | دیگر نام‌ها              |
|:-----------:|:-----------------------:|:----------:|:----------------:|:------------------------:|
| سقراط       | ۴۷۰ یا ۴۶۹ پیش از میلاد | آتن، یونان | ۳۹۹ پیش از میلاد | خردمند آگورا، سقراط حکیم |

سُقراط (به یونانی: Σωκράτης) (تلفّظ به یونانی: سوکْراتیس/soˈkra:ti:s/) (به انگلیسی: Socrates) فیلسوف یونان کلاسیک اهل آتن و یکی از بنیان‌گذاران فلسفهٔ غرب بود. سقراط را نخستین فیلسوف اخلاق در غرب می‌دانند. او در سال ۴۷۰ پیش از میلاد متولد شد و در سال ۳۹۹ پیش از میلاد کشته شد. سقراط نوشته‌ای از خود به جای نگذاشت و عمدتاً از طریق نویسندگان باستان مانند آنتیستنس، آریستیپوس و آریستوفان و شاگردانش همچون افلاطون و گِزِنُفون به دنیا معرفی شد.

![image-right](https://upload.wikimedia.org/wikipedia/commons/thumb/6/68/Vatsoc.jpg/150px-Vatsoc.jpg){: .align-right}
«گفتمانهای افلاطون» یکی از جامع‌ترین نوشته‌ها راجع به سقراط است که از دوران باستان به جا مانده‌است؛ هرچند مشخص نیست که تصویری که افلاطون، بهترین شاگرد سقراط، از استادش می‌دهد تا چه اندازه درست است. این اثر افلاطون، سهم بسزای سقراط در معرفت‌شناسی و اخلاق را روشن می‌کند.

## منابع مطالعه دربارهٔ سقراط

مقالهٔ اصلی: [مسئله سقراطی](https://fa.wikipedia.org/wiki/%D9%85%D8%B3%D8%A6%D9%84%D9%87_%D8%B3%D9%82%D8%B1%D8%A7%D8%B7%DB%8C)
{: .notice--info}

دربارهٔ سقراط و اندیشه‌های او تقریباً هر آنچه امروز می‌دانیم، از مشهورترین شاگردش، افلاطون به دست ما رسیده‌است. او در رساله‌های آپولوژی، کریتون و فایدون به شرح زندگی و محاکمهٔ استادش پرداخته‌است. در رساله‌های دیگر افلاطون نیز، افکار سقراط تشریح شده‌اند؛ اما تفکیک افکار سقراط از افکار افلاطون دشوار است.